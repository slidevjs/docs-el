# Γιατί Slidev

Υπάρχουν πολλοί πλούσιοι σε δυνατότητες, γενικής χρήσης, κατασκευαστές διαφανειών WYSIWYG όπως το [Microsoft PowerPoint](https://www.microsoft.com/en-us/microsoft-365/powerpoint) και το [Apple Keynote](https://www.apple.com/keynote/). Λειτουργούν πολύ καλά στη δημιουργία ωραίων διαφανειών με κινήσεις, διαγράμματα και πολλά άλλα πράγματα, ενώ είναι πολύ διαισθητικοί και εύκολοι στην εκμάθηση. Οπότε γιατί να μπούμε στον κόπο να δημιουργήσουμε το Slidev?

Το Slidev έχει ως στόχο να παρέχει την ευελιξία και τη διαδραστικότητα στους προγραμματιστές ώστε να κάνουν τις παρουσιάσεις τους ακόμη πιο ενδιαφέρουσες, εκφραστικές και ελκυστικές, χρησιμοποιώντας τα εργαλεία και τις τεχνολογίες με τις οποίες είναι ήδη εξοικειωμένοι.

Όταν εργάζεστε με επεξεργαστές WYSIWYG, είναι εύκολο να σας αποσπάσουν την προσοχή οι επιλογές μορφοποίησης. Το Slidev διορθώνει αυτό με το διαχωρισμό του περιεχομένου και των γραφικών. Αυτό σας επιτρέπει να επικεντρωθείτε σε ένα πράγμα τη φορά, ενώ παράλληλα μπορείτε να επαναχρησιμοποιήσετε τα θέματα της κοινότητας. Το Slidev δεν επιδιώκει να αντικαταστήσει εξ ολοκλήρου άλλους κατασκευαστές διαφανειών. Αντίθετα, επικεντρώνεται στην εξυπηρέτηση της κοινότητας των προγραμματιστών.

## Slidev

![](/screenshots/cover.png)

Ακολουθούν μερικά από τα πιο cool χαρακτηριστικά του Slidev:

## Markdown-based

Το Slidev χρησιμοποιεί μια εκτεταμένη μορφή Markdown για να αποθηκεύει και να οργανώνει τις διαφάνειές σας σε ένα ενιαίο αρχείο απλού κειμένου. Αυτό σας επιτρέπει να επικεντρωθείτε στη δημιουργία του υλικού. Και δεδομένου ότι το υλικό και τα styles είναι διαχωρισμένα, αυτό καθιστά επίσης δυνατή την αβίαστη εναλλαγή μεταξύ διαφορετικών θεμάτων.

Μάθετε περισσότερα για την [Σύνταξη Markdown του Slidev](/guide/syntax).

## Θεματοποιήσιμο

Τα θέματα για το Slidev μπορούν να μοιραστούν και να εγκατασταθούν χρησιμοποιώντας πακέτα npm. Στη συνέχεια τα εφαρμόζετε με μία μόνο γραμμή ρύθμισης.

Δείτε την [συλλογή θεμάτων](/themes/gallery) ή [μάθετε πώς να δημιουργήσετε ένα θέμα](/themes/write-a-theme).

## Φιλικό προς Προγραμματιστές

Το Slidev παρέχει πρώτης τάξεως υποστήριξη για αποσπάσματα κώδικα για προγραμματιστές. Υποστηρίζει και [Prism](https://prismjs.com/) και [Shiki](https://github.com/shikijs/shiki) για να έχετε τέλεια επισήμανση σύνταξης, ενώ παράλληλα να μπορείτε να τροποποιείτε τον κώδικα ανά πάσα στιγμή. Με ενσωματωμένο το [Monaco editor](https://microsoft.github.io/monaco-editor/), σας δίνει επίσης τη δυνατότητα να κάνετε live coding / επίδειξη στην παρουσίασή σας με αυτόματη συμπλήρωση, type hovering ακόμη και υποστήριξη ελέγχου τύπων TypeScript.

Μάθετε περισσότερα για τους [επισημαντήρες](/custom/highlighters) και για τη [ρύθμιση του Monaco](/custom/config-monaco).

## Γρήγορο

Το Slidev λειτουργεί με τη βοήθεια των [Vite](https://vitejs.dev/), [Vue 3](https://v3.vuejs.org/) και [UnoCSS](https://unocss.dev/), που σας δίνουν την πιο υπέροχη εμπειρία συγγραφής. Κάθε αλλαγή που κάνατε θα αντικατοπτρίζεται στις διαφάνειές σας **αμέσως**.

Μάθετε περισσότερα για την [στοίβα τεχνολογίας μας](/guide/#στοίβα-τεχνολογίας).

## Διαδραστικό & Εκφραστικό

Μπορείτε να γράψετε προσαρμοσμένα Vue components και να τα χρησιμοποιήσετε απευθείας μέσα στο αρχείο markdown σας. Μπορείτε επίσης να αλληλεπιδράσετε με αυτά μέσα στην παρουσίαση για να εκφράσετε την ιδέα σας με έναν πιο ενδιαφέρων και διαισθητικό τρόπο.

## Υποστήριξη Καταγραφής Παρουσίασης

Το Slidev έχει ενσωματωμένη καταγραφή παρουσίασης και προβολή κάμερας. Μπορείτε να μοιραστείτε την παρουσίασή σας με την προβολή της κάμεράς σας μέσα ή να τις καταγράψετε και να τις αποθηκεύσετε ξεχωριστά για την οθόνη και την κάμερά σας. Όλα με μία κίνηση, χωρίς να απαιτούνται πρόσθετα εργαλεία.

Μάθετε περισσότερα για την [καταγραφή παρουσίασης εδώ](/guide/recording).

## Φορητό

Εξαγωγή σε PDF, PNGs, ή ακόμα και σε ένα φιλοξενήσιμο Single-page Application (SPA) με μία μόνο εντολή, και μοιραστείτε τα οπουδήποτε.

Διαβάστε περισσότερα γι' αυτό στις [οδηγίες εξαγωγής](/guide/exporting).

## Hackable

Όντας βασισμένο σε τεχνολογίες ιστού, οτιδήποτε μπορεί να γίνει σε μια εφαρμογή ιστού είναι επίσης δυνατό με το Slidev. Για παράδειγμα, WebGL, αιτήσεις API, iframes ή ακόμη και live sharing. Εξαρτάται από τη φαντασία σας!

## Δοκιμάστε το

Παίζοντας με το Slidev θα σας πει περισσότερα από χίλιες λέξεις. Είστε μόνο μια εντολή μακριά:

```bash
$ npm init slidev
```

Ή για να έχετε μια γρήγορη προεπισκόπηση:

<iframe class="aspect-16/9 rounded-xl w-full shadow-md border-none" src="https://www.youtube.com/embed/eW7v-2ZKZOU" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
