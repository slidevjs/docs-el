# Λειτουργία Παρουσιαστή

Κάντε click στο <carbon-user-speaker class="inline-icon-btn"/> κουμπί στον πίνακα πλοήγησης, ή επισκεφθείτε το `http://localhost:3030/presenter` χειροκίνητα, για να ενεργοποιήσετε τη λειτουργία παρουσιαστή. Κάθε φορά που εισέρχεστε στη λειτουργία παρουσιαστή, οι άλλες σελίδες θα παραμένουν αυτόματα συγχρονισμένες με τον παρουσιαστή.

![](/screenshots/presenter-mode.png)

## Απενεργοποίηση

Η λειτουργία παρουσιαστή είναι ενεργοποιημένη από προεπιλογή.

Μπορείτε να απενεργοποιήσετε αυτή τη λειτουργία με την ακόλουθη ρύθμιση παραμέτρων:

```md
---
presenter: false
---
```

Ή μπορείτε να την ενεργοποιήσετε μόνο για τη λειτουργία `dev` ή `build`, ορίζοντας τη λειτουργία που θέλετε στη ρύθμιση παραμέτρων:
```md
---
presenter: dev
---
```
Σε αυτή την περίπτωση ο παρουσιαστής θα είναι διαθέσιμος μόνο όταν εκτελείται το `slidev` αλλά όχι όταν εκτελείται το `slidev build`.

## Περιορισμένη απομακρυσμένη πρόσβαση

Μπορείτε να εκτελέσετε την παρουσίασή σας με απομακρυσμένη πρόσβαση εκτελώντας την εντολή `slidev --remote`.

Σε αυτή την περίπτωση μπορεί να θέλετε να μοιραστείτε τις διαφάνειες με άλλα άτομα, αλλά δεν θέλετε να έχουν πρόσβαση στη λειτουργία παρουσιαστή για να χαλάσουν την παρουσίασή σας.

Στην περίπτωση αυτή μπορείτε να δώσετε έναν κωδικό πρόσβασης για την εκκίνηση του διακομιστή εκτελώντας την εντολή `slidev --remote=your_password`.

Στη συγκεκριμένη περίπτωση, θα πρέπει να δώσετε τον κωδικό πρόσβασης κατά την πρόσβαση στις διαδρομές `/presenter/*`.
